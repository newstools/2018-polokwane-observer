Na ‘n stortvloed oproepe in reaksie op beriggewing oor die bedrywighede van Choice Lifestyle Change-oorbruggingskema, beoog ‘n plaaslike prokureur ‘n inligtingsessie waartydens tersaaklike regsopsies en ‘n aansoek vir die aan­steling van ‘n sakereddingspraktisyn in die aangeleentheid bespreek sal
word.
Polokwane prokureur, Philip Smit het Polokwane Observer ingelig dat hy nagenoeg 30 oproepe ontvang het van kliënte van die skema wat advies oor moontlike regsaksie wou inwin.
Smit reken dat daar nagenoeg 2 500 kliënte was wie in die skema belê het, waarvan die meeste beleggers na verwagting in Polokwane is.
Hy wys daarop dat ‘n aansoek vir die aanstelling van ‘n sakereddingspraktisyn na verwagting in die middel van April deur ‘n regsverteenwoordiger voor die hof gebring sal word.
Die inligtingsessie word vir eerskomende Maandag om 18:00 by die AGS-Oosgemeente se kafeteria-saal in Bekkerstraat beplan.
Storie: YOLANDE NEL
>>observer.yolande@gmail.com