Die moordbeskuldige, Frans Maela, wat daarvan verdink word dat hy Tanya Wiers sowat ‘n jaar gelede in haar huis in Eduanpark wreedaardig vermoor het se verhoor is gister (Woensdag) in die Limpopo Hooggeregshof van 10 tot 21 September uitgestel.
Die staat wag glo nog vir be­wysstukke van Maela se skoen­afdrukke voordat die verhoor kan begin.
Maela, tuinier van die Wierse se buurman, is kort na Wiers se moord in Februarie verlede jaar in hegtenis geneem en het in aanhouding gebly.
Wiers is by haar huis in Eduanpark met ‘n skêr en ‘n mes aangeval en wreedaardig vermoor. Gesteelde goedere soos ‘n tabletrekenaar, selfoon en juwele is glo in Maela se besit gevind.
Storie: RC Myburgh
>>rc.observer@gmail.com