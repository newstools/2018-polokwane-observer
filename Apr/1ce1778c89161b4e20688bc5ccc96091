Beskuldigdes in een van die land se beweerde grootste renosterstropingsindikate, Dawie Groenewald en nege ander sal waarskynlik eers in 2021 in die hooggeregshof in Pretoria verhoor word.
Volgens inligting is die saak Vrydag voorlopig tot Februarie 2021 uitgestel terwyl sommige van die beskuldigdes se aansoeke om die saak weens onbillike ontwrigting van die rol te skrap, volgende maand aangehoor sal word.
Die Nasionale Vervolgingsgesag (NVG)-woordvoerder in Pretoria, Luvuyo Mfaku sowel as die streekbestuurder, Hurbetin Phindi Louw kon nie die uitstel bevestig nie.
Groenewald, sy eksvrou, Sariëtte, veearts Karel Toet en sy vrou, Marisa, veearts Manie du Plessis, Tielman Erasmus, Gys du Preez, Nardus Rossouw, Jacobus Pronk en die vlieënier, Dewald Gouws staan tereg op 1 872 aanklagte wat onder meer permitoortredings,
geldwassery, onwettige jag, handel in en verkoop van renosterhorings insluit, asook oortredings van die Wet op Biodiversiteit en die Wet op die Voorkoming van Georganiseer­de Misdaad in die gesig.
Storie: RC Myburgh
>>rc.observer@gmail.com