Die man wat daarvan verdink word dat hy Tanya Wiers ongeveer ‘n jaar gelede in haar huis in Eduanpark wreedaardig vermoor het, Frans Maela se verhoor sal na verwagting Woensdag in die Limpopo Hooggeregshof begin.
Dit nadat die saak vroeër vandag (Maandag) uitgestel is. Wiers se man, Rolf het gesê die staat wag glo nog vir bewysstukke oor Maela se skoenafdrukke voordat die verhoor hopelik Woensdag kan begin.
Maela, die Wierse se buurman se tuinier en die gesin se eie tuinier, Alfred Hlongane is kort na Wiers se moord in Februarie verlede jaar in hegtenis geneem. Hlongoane is in November op alle aanklagte teen hom vrygeskeld terwyl Maela in aanhouding gebly het.
Wiers is by haar huis in Eduanpark met ‘n skêr en ‘n mes aangeval en wreedaardig vermoor. Gesteelde goedere soos ‘n tabletrekenaar, selfoon en juwele is glo in sy besit gevind.
Storie: RC Myburgh
>>rc.observer@gmail.com